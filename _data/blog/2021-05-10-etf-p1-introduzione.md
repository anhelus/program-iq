---
template: BlogPost
path: /etf-p1-introduzione
date: 2021-05-10
title: 'Alla scoperta degli ETF'
category: finance
published: true
metaDescription: >-
  Gli ETF sono tra le tipologie di asset finanziari più interessanti per i piccoli
  investitori. Scopriamone assieme le caratteristiche più importanti.
thumbnail: /assets/etf.jpg
---

<p style="font-size: 12px; font-style: italic">
Foto di <a href="https://unsplash.com/@micheile?utm_source=unsplash&utm_medium=referral&utm_content=creditCopyText">Micheile Henderson</a> - <a href="https://unsplash.com/s/photos/money?utm_source=unsplash&utm_medium=referral&utm_content=creditCopyText">Unsplash</a>
</p>  

*Gli ETF sono sicuramente tra i titoli più interessanti di questo periodo (eccezion fatta, forse, per le criptovalute, che però sono più adatte a chi è più amante del "brivido"). In questa serie, ne scopriremo le caratteristiche più importanti.*

### Articoli della serie

* **Parte 1: [Alla scoperta degli ETF](#)**

# Alla scoperta degli ETF

## Cosa è un ETF?

Un *Exchange Traded Fund* è un titolo che segue un certo asset, come ad esempio un indice o una materia prima, ma che, a differenza dei normali fondi comuni ed indicizzati, può essere scambiato in borsa.

Tra gli esempi più famosi ci sono quelli che seguono l'indice [Standard and Poor 500](https://it.wikipedia.org/wiki/S%26P_500), relativo alle 500 più grandi aziende quotate statunitensi; tuttavia, ne esistono molti altri, creati per riprodurre (ad esempio) l'andamento di certe materie prime, o quello di un settore industriale, oppure ancora una specifica strategia di investimento.

Le caratteristiche che abbiamo elencato rendono gli ETF degli strumenti molto interessanti, principalmente per due motivi:

1. *diversificazione*, in quanto detengono *panieri* di titoli o asset;
2. *liquidabilità*, in quanto possono essere scambiati come normali titoli durante una seduta borsistica.

## Tipologie di ETF

Esistono diversi tipi di ETF, da usare a discrezione dell'investitore per perseguire i suoi scopi:

* gli ETF *obbligazionari* seguono l'andamento di un paniere di titoli di questo tipo, sia governativi, sia societari;
* gli ETF *di settore* contengono titoli volti a modellare l'andamento di una certa industria, come ad esempio quella tecnologica o finanziaria;
* gli ETF sulle *materie prime* investono direttamente o in direttamente in queste ultime;
* gli ETF sulle *valute* investono nelle valute estere, come ad esempio dollaro o sterlina;
* gli ETF inversi provano infine a sfruttare il mercato azionario

## Vantaggi e svantaggi degli ETF

Uno dei vantaggi principali degli ETF sta nel fattore costi, dal momento che garantiscono all'investitore un costo complessivo inferiore a quello che comporterebbe la detenzione di tutti gli asset presenti all'interno del paniere coperto. Intuitivamente, infatti, l'investitore dovrà esseguire un'unica transazione per l'acquisto e le quote dell'ETF, il che significa meno commissioni da destinare ai broker.

I costi di gestione degli ETF sono inoltre ridotti rispetto a quelli di un fondo attivo, in quanto la composizione dell'ETF replica da vicino quella dell'indice di riferimento. Ciò richiede un minor coinvolgimento (e di conseguenza minori costi) rispetto alla gestione attiva del capitale.

> **Nota**: esistono anche degli ETF gestiti *attivamente*. In questo caso, le spese ovviamente aumentano a causa della tipologia di gestione.

Un altro vantaggio degli ETF è che danno agli investitori la possibilità di beneficiare della ridistribuzione dei dividendi, qualora questa sia prevista dalle azioni le cui quote sono trattate dal fondo. In tal senso, è utile sottolineare che esistono due tipi di ETF:

* quelli a *distribuzione* fanno pervenire al possessore la quota di utili (dividendi o cedole) percepita, tipicamente con frequenza mensile o triennale;
* quelli ad *accumulazione* reinvestono i dividendi percepiti in altre quote del fondo.

Va da sé che gli ETF ad accumulazione sono più vantaggiosi dal punto di vista fiscale, in quanto non prevedono la tassazione dei dividendi (come avviene invece nel caso dei dividendi a distribuzione).

## L'impatto sul mercato degli ETF

L'impatto sul mercato degli ETF non è stato completamente positivo. In primis, la sempre maggiore popolarità degli ETF presso gli investitori ha favorito la creazione di un gran numero di nuovi fondi, comportando di conseguenza la riduzione del volume di scambio per alcuni titoli, che ne hanno quindi perso in liquidità. Inoltre, alcuni analisti si domandano se l'alta domanda di ETF stia influenzando le azioni e, in definitiva, creando delle vere e proprie bolle.

## *Nerd zone: come funzionano gli ETF*

Ok, finora tutto molto semplice, ma come viene stabilito e regolato il prezzo di una quota di un fondo ETF? Scopriamolo insieme.

### Creation

Supponiamo che un ETF indicizzato allo S&P 500 venga scambiato a 101 €, ma che il valore netto delle azioni contenute all'interno di ciascuna quota sia pari a 100 €. E' evidente come ci sia uno squilibrio: infatti, la quota dell'ETF sta venendo venduta ad un prezzo *superiore* al suo valore netto, ed è interesse del mercato riportare la situazione all'equilibrio (per chi ha letto Bogle, si tratta della famosa *regressione verso la media*).

E' qui che subentrano le entità chiamate *authorized participants* (AP), ovvero investitori specializzati in grado di acquistare le quote delle azioni indicizzate dallo S&P 500 e scambiarle con le quote dell'ETF. Il vantaggio per un AP è evidente: infatti, acquistando un netto di 100 € di azioni dei titoli indicizzati, potrà ottenere una quota dell'ETF da rivendere subito a 101 € sul mercato. 

In questo modo, si *creano* delle nuove quote dell'ETF, che andranno pian piano a *saturare* l'offerta, comportando un deprezzamento delle quote fino al raggiungimento dell'equilibrio tra il valore dell'ETF e quello delle azioni indicizzate.

### Redemption

Esiste anche il processo inverso a quello di creation, chiamato *redemption*. Immaginiamo che le quote del nostro ETF stiano venendo scambiate a 99 €, ovvero al di sotto del valore netto delle azioni contenute all'interno dello stesso. Per riportare l'equilibrio, un AP comprerà quote dell'ETF in borsa, e le "rivenderà" al fondo in cambio dell'equivalente in azioni. Anche in questo caso, l'AP avrà guadagnato un euro per quota; l'effetto complessivo sarà però quello di *ridurre* il numero di quote disponibili sul mercato per l'ETF, aumentandone di conseguenza il prezzo e riportandolo all'equilibrio.

## In questo post...

In questo post, abbiamo imparato **cosa sono gli ETF**, indicandone alcune delle caratteristiche fondamentali. Nei prossimi, entreremo maggiormente nel dettaglio, illustrandone tipologie e strategie di investimento.
